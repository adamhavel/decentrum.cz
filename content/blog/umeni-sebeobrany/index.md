---
draft: true
title: "V síti: umění sebeobrany"
date: 2020-06-10
summary: "Commodi tenetur omnis consectetur aut repudiandae corporis vero, quia id ullam. Corrupti, recusandae, maxime. Similique quae ea."
quote:
  pre: true
  source: "Odysseia · Homér"
  link: "https://www.kosmas.cz/knihy/168127/odysseia/?afil=1263"
  content: "Hospodář jejich seděl bolestí zmučen,\n
a jak berani lezli na denní světlo,\n
každému ohmatal hřbet netuše, hlupák,\n
že pod jejich hrudí se krčí druhové moji.\n
Pomalu za nimi šlapal nejstarší beran\n
při zemi vleka své rouno — a mne."
image: "img/uzitecnost.jpg"
categories:
  - technologie
---

Nové technologie lidstvo odjakživa dělí na dvě skupiny. Z jedné strany zní hlasy ludditů[^1], odmítající jakoukoliv změnu, která by ohrozila lidské uplatnění a důstojnost. V naší době jim na síle přidávají obavy z automatizace a nástupu umělé „inteligence”. Na druhé straně hlučí neméně početná skupina technofilů, pro které novější a složitější vždy znamená lepší. S dětskou radostí a důvěrou tak přijímají všechny technologie. V chytrých ledničkách, hlasových asistentech či dronech vidí jen klady a přehlížejí nebo ignorují jejich rizika. Oba přístupy jsou zřejmě krátkozraké. Technologiím nepochybně vděčíme za vzestup naší civilizace, zároveň ale mohou přivodit i její pád. Zkrátka, každý vynález bychom měli hodnotit zvlášť s ohledem na jeho přínosy i nebezpečí. 

Inspirovat se můžeme u amerických Amišů[^2]. Na první pohled sice zosobňují ideál ludditů, navzdory běžným představám ale moderní technologie zcela nezavrhují. Podrobují je kritické úvaze: přispěje konkrétní vynález k udržení komunity, nebo naopak napomůže jejímu rozpadu? Nejspíš nás tak nepřekvapí, že Amišové nepoužívají auta či mobily, ale nevadí jim moderní obráběcí stroje. Autor knihy [Digitální minimalismus](https://www.kosmas.cz/knihy/269074/digitalni-minimalismus/?afil=1263), Cal Newport, tvrdí, že podobný postoj můžeme zaujmout i my v běžné společnosti.

{{< figure src="img/luddite.jpg" ratio="0.6" crop="top" caption=`{
    "title": "Hlídač koní",
    "author": "Frederic Remington",
    "year": "1905"
}` >}}

### Síť všech sítí?

Facebook, který jsem zmiňoval [minule](), je vzorovým příkladem vynálezu, který jsme přijali takřka bez rozmyslu. Jeho smyslem je digitalizace naší *pravé* identity a *existujících* sociálních vazeb v rodině a mezi přáteli. Vznikají tak dvě roviny vztahů: skutečná a virtuální. Teoreticky by se mohly doplňovat, prakticky však dochází ke konfliktu. Virtuální rovina je pasivnější, jednodušší a tedy i lákavější. Pocit blízkosti a sounáležitosti, který budí, je víc zdánlivý než skutečný. A co hůř, čas, jenž jí věnujeme, nutně ubírá skutečným vztahům.

Cílem Facebooku ostatně není, jak tvrdí jeho vedení, vytvořit nejlepší nástroj pro komunikaci, udržování vztahů či budování digitálních komunit. Skutečným měřítkem úspěchu je produkt, u něhož strávíme *co nejvíc času*. Spolu s časem totiž roste počet cílených reklam, které shlédneme, a tedy i zisk. Čím častěji službu používáme, tím víc dat také nevyhnutelně vytváříme. Kruh se uzavírá, když se reklamy s pomocí těchto dat dále zdokonalují.

{{<pullout>}}
Facebook navíc zneužívá lidské přirozenosti a utváří svůj produkt tak, abychom na něm byli závislí a měli nutkavou potřebu jej používat. Obsah, který nás zajímá, se vlivem neznámých pravidel míchá a ztrácí ve změti nesouvisejících zpráv a zbytečných novinek. Za tímto nesmyslným proudem informací se skrývá snaha udržet nás u obrazovek co nejdéle.
{{</pullout>}}

Nadvláda Facebooku však nemusí trvat věčně. Už dnes dochází k odlivu uživatelů, zejména těch mladých, k jiným sociálním sítím. Podobně jako mlýn potřebuje konstantní proud vody, závisí Facebook na neustálém přísunu nového obsahu. Hledá proto cesty, jak svůj produkt přizpůsobit, aby úbytek uživatelů zvrátil. Přesvědčuje vydavatele, aby své články publikovaly na jeho platformě, pod záminkou, že tak dosáhnou na větší publikum. Nabízí podnikům a restauracím jednoduchý způsob, jak komunikovat se zákazníky nebo otevřít „svůj” e-shop. Dokonce předkládá návrhy na novou digitální měnu[^3]. Facebook se tak nepokouší o nic menšího, než vytvořit vlastní, takřka feudální, verzi internetu.

Ve výsledku záleží na jediném: jaký z toho máme užitek? Takzvaný Metcalfův zákon říká, že užitečnost jakékoliv komunikační sítě roste s druhou mocninou počtu jejích účastníků. Výsledné číslo totiž určuje množství *všech možných* vzájemných vazeb[^4]. V tomto ohledu se Facebooku nic nevyrovná. Ale co když se místo všech možných vazeb zaměříme jen na ty *smysluplné*?

### Digitální Lyceum

{{< figure src="img/lyceum.jpg" type="hero" ratio="0.475" crop="center" caption=`{
    "title": "Hlídač koní",
    "author": "Frederic Remington",
    "year": "1905"
}` >}}

Druhá nejznámější sociální síť, Twitter, se od Facebooku liší. Narozdíl od něj nezávisí na digitalizaci stávajících sociálních struktur a skutečných identit, ale na tvorbě *nových* a čistě *virtuálních* vazeb. Takových, které by mimo internet vznikaly jen těžko a z principu tak mohou mít nějaký smysl. Samozřejmě záleží na konkrétním příkladu. Účty známých osobností sice sledují miliony lidí, málokdy však přesáhnou kvalit zbytečného PR kanálu a nanejvýš tak posilují otravný kult celebrit. Twitter nicméně propojuje i „obyčejné” lidi, které sice dělí fyzická či společenská vzdálenost, ale spojuje zájem či téma.

{{<pullout>}}
V době, kdy klasická média názory předkládají jako fakta, Twitter nabízí jedinečný zdroj informací — divokou řeku surových dat. Na jejím dně, zahrabané v blátě nesmyslů a lží, se skrývají zlatá zrnka poznání a vědomostí. Najít je vyžaduje úsilí a trpělivost.
{{</pullout>}}

Twitter ale není veřejná platforma, nýbrž soukromý produkt. Ač je zdaleka užitečnější než Facebook, trpí řadou stejných problémů. Cílené reklamy tvoří většinu jeho příjmů, na hromadném sběru dat je tedy podobně závislý. Pořadí a zobrazení nových zpráv se proto neřídí jednoduchou časovou posloupností, ale algoritmem, který podněcuje „zaujetí”. Jeho smyslem je prodloužit dobu, kterou na Twitteru strávíme. S tím souvisí problém nebezpečné politické manipulace, která se na Twitter rychle zabydlela. Nabyla podoby cílených reklam a hord falešných účtů, vytvořených jen za účelem propagandy a dezinformace. Přirozenou reakcí je cenzura, která je možná díky tomu, že je Twitter centralizovaná platforma. To je ale zároveň jeho největší slabina, jak ukázal nedávný útok na ty největší účty na Twitteru.

Surovinou kapitalismu sledování je naše pozornost. Nejlepší obranou tak není útok, ale prostý nezájem. Vidíme-li však v digitálních nástrojích nějaký užitek a nechceme-li na ně zcela zanevřít, musíme nevyhnutelně přijmout i tyto jejich stinné stránky? Internet je stále decentralizovaný natolik, že nám zbývá možnost výběru.

## Možnost volby

Než začneme hledat alternativy, neuškodí se zamyslet, proč vlastně tyto nástroje používáme. Jaký *konkrétní* užitek nám přináší? Založil jsem si účet na Facebooku jen proto, že jej mají všichni? Nebo  třeba hromadnou komunikaci v rámci rodiny či komunity? Pokud mě zajímá jen konkrétní funkce, je Facebook tím nejlepším nástrojem? 

whatsapp, signal

skupiny, mastodon 

Twitter se tak podobá diskuzním fórům, kterých je na internetu tisíce, ne-li miliony. Narozdíl od nich však nemusím zakládat nový účet pokaždé, když mě zaujme nové téma. Záleží jen na tom, koho a co zrovna „sleduji”. Když mě krom rybaření začne zajímat třeba svět deskových her, nemůžu účet z jednoho webu, s jeho historií, vztahy a reputací, vzít a použít na webu jiném. Jde o podobný problém, který se snaží vyřešit Tim Berners-Lee s projektem Solid, o kterém jsem psal minule. Twitter, Facebook a další velcí hráčí jako Apple či Microsoft se závodu o digitální identitu také účastní. Snad nemusím zdůrazňovat, že není v našem zájmu, aby se jim povedlo vyhrát.

## Vyšší ochrana

{{<pullout>}}
Surovinou kapitalismu sledování je naše pozornost. Nejlepší obranou tak není útok, ale prostý nezájem.
{{</pullout>}}


[^1]: luddité

[^2]: amišové

[^3]: libra

[^4]: metcalf