---
draft: true
title: "V síti: umění sebeobrany"
date: 2020-06-15
summary: "Commodi tenetur omnis consectetur aut repudiandae corporis vero, quia id ullam. Corrupti, recusandae, maxime. Similique quae ea."
quote:
  source: "Nesmazatelné záznamy · Edward Snowden"
  link: "https://www.kosmas.cz/knihy/272714/nesmazatelne-zaznamy/"
  content: "Hlásat, že nezáleží na soukromí, protože nemám co skrýt, je v důsledku podobné tvrzení, že nesejde na svobobě slova, jelikož nemám co říct."
image: "img/uzitecnost.jpg"
categories:
  - technologie
---

Vztah společnosti k novým technologiím byl ostatně vždy komplikovaný. Na jedné straně stojí luddité [pozn.: ], odmítající všechny změny, které v jejich očích ohrožují lidské uplatnění a spolu s ním i lidskou důstojnost. Ozvěny tohoto hnutí stále slyšíme v aktuálních obavách spojených s automatizací či nástupem umělé “inteligence”. Na druhém břehu sídlí početnější skupina technofilů. S dětskou radostí a důvěrou přijímají všechny technologie — čím novější a sofistikovanější, tím lépe — a spatřují v nich spásu lidstva. V jejich domech najdeme vynálezy typu chytrých ledniček či hlasových asistentů, v nichž vidí jen přínos (tápu jaký) a přehlížejí rizika, která s sebou přinášejí. Myslím, že se oba tábory, alespoň v této dogmatické podobě, mýlí. Každou technologii bychom měli považovat zvlášť, s ohledem na její přínosy a možná nebezpečí. Na jednu stranu sice technologiím vděčíme za naší civilizaci, na tu druhou však snadno mohou přivodit její konec.

Zajímavou, byť zvláštní, inspiraci můžeme hledat v komunitách Amišů [pozn.]. Jejich postoj vůči technologiím totiž není, jak si asi většina představuje, automaticky odmítavý, nýbrž založený na kritické úvaze. Vynálezy jsou souzeny podle toho, zdali přispějí k udržení komunity, nebo naopak napomůžou jejímu rozpadu. Proto by nás nemělo překvapit, že Amišové nepoužívají auta či mobily, ale nevadí jim nejmodernější obráběcí stroje.